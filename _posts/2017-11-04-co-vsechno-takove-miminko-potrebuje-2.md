---
title: Co všechno takové miminko potřebuje - díl II. - všechno ostatní
excerpt: 
---

V minulém díle jsme si povídali o výběru kočárku. Teď je na řadě všechno ostatní...

V první polovině mého těhotenství jsme s Martinem probírali, co všechno takové miminko potřebuje. Jelikož jsme se nad tím zprvu nezamysleli do detailu, tak nám přišlo, že potřebuje opravdu jen postýlku, kočárek, autosedačku, něco na sebe a to je všechno. Postupně ale k těmto věcem přibyly další a další věci. Terezka tak již obsadila nejen polovinu ložnice, ale postupně nás stěhuje i z našich přihrádek, ve kterých máme oblečení. Komora bere také za své. Obývací pokoj je spíše dětský pokojíček s kouskem místa pro nás a podobně...

Začneme tedy hračkami, které se zprvu zdají být nedůležité, ale po několika týdnech - jakmile miminko začne objevovat svět kolem sebe, se stanou velmi důležitou komponentou.

S Martinovo pomocí jsem vám připravila nahrávku melodie z jedné z mnoha hraček. Tato a další melodie se nám již teď tak vryly do paměti, že si je "broukáme" i ve sprše :-D Vypudit je z hlavy, bude trvat asi tak následujících deset let.

{% include youtube.html videoid="hrWYB2qnDLg" %}

Kromě hraček jsou i další a důležitější věci, které je nutné miminku pořídit.

Abyste se vůbec dostali z porodnice, je potřeba pořídit autosedačku. Při výběru se člověk opět docela slušně zapotí. Zároveň je nutné nad výběrem autosedačky přemýšlet již při výběru kočárku, aby byla sedačka kompatibilní - neboli aby šla upevnit na podvozek kočárku.

Jakmile přijedete domů z porodnice, musíte mít kam miminko dát - je třeba mít připravený buď proutěný košík nebo rovnou postýlku a také místo, ve kterém bude miminko komfortně umístěné a v bezpečí i v obývacím pokoji. Do postýlky je potřeba zajistit vhodnou matraci a nainstalovat monitor dechu, který hlídá dech miminka. Potom je také potřeba chůvička a samozřejmě zavinovačka a nebo peřinka. Posléze přijdete na to, že potřebujete i "klínek", což je takový polštářek pro miminka, který je dobrý v případě, že má miminko rýmu. Na strany postýlky je potřeba umístit mantinely a nad postýlku ideálně nainstalovat hrací kolotoč.

Miminko musíte ale také občas vykoupat. Je tak tedy potřeba koupit vaničku a k tomu osušky s kapucí, mycí žinky, teploměr do vody a koupací kosmetiku.

Na cesty pak miminko potřebuje cestovní postýlku.

Tohle je asi to nejdůležitější ze všech věcí, které miminko potřebuje. Co se týká oblečení, tak to je kapitola sama pro sebe.

Málem jsme zapomněla - ještě je potřeba pořídit přebalovací pult, pleny jednorázové, ale i látkové, vlhčené ubrousky, žinky, jednorázové přebalovací podložky na cesty, přebalovací taška, pláštěnka na kočárek, moskytiéra atd. atd. :-)

Miminko je malý človíček, ale potřebuje toho skoro víc než dospělý člověk :-D Každý rodič se ale na svůj úkor ochotně uskromní. Miminka jsou přeci tak rozkošná a hned si vás získají :-)

Poznámka: Martin dodává, že jsem zapomněla na dudlíčky :-D


<iframe src="http://www.youtube.com/embed/hrWYB2qnDLg?autoplay=1" frameborder="0" allowfullscreen></iframe>

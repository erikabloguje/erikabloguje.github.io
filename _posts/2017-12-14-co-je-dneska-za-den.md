---
title: Co je dneska za den?
excerpt: 
---

Teprve na mateřské dovolené si člověk uvědomí, jak moc jsme v běžném životě svázaní dohodami, které jsme jako společnost a také jako jedinci přijali za vlastní. Mezi takové dohody patří rozdělení týdne na dny, rozdělení na pracovní den a víkend, den a noc a podobně. Všechny tyto dohody na mateřské dovolené padají. Člověk začne žít samotným okamžikem a dny plují kolem. Ženy na mateřské dovolené jsou v očích společnosti viděny jako ty, které trpí jakousi absencí znalosti kterým dnem onen den vlastně je. A ano, mají pravdu a je to skvělý pocit. Najednou člověk nežije tím, že pondělí je nejhorším dnem v týdnu, pátek je malý víkend a po neděli přijde zase pondělí. Taková žena když jde s kočárkem na autobus kolem sebe najednou vidí lidi, kteří se neustále za nečím honí. Všichni někam spěchají. Nedej bože, aby někomu ujel autobus, tramvaj nebo metro, protože proboha další jede až za tři minuty...

Život na mateřské dovolené je najednou klidnější, pomalejší a člověk si začíná užívat každé chvilky a i toho, že třeba prochází pod stromem a nad ním šumí listí :-)

{% include gallery-image.html src="IMG_7551-large.JPG" caption="Já s Terezkou pod horou Říp" %} 